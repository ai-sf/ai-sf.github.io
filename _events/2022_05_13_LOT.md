---
layout: event
categories: eventonazionale
title:  "Lights of Tuscany 2022"
startingdate: 2021-05-13
endingdate: 2021-05-16
cover: /img/photos/2022-LOT/LoT2022_logo.png
gallery: 
site: http://ai-sf.it/lot22/
place: "Pisa, Firenze"
---


Benvenuti alla quarta edizione di Lights of Tuscany!
Quest'evento porterà 40 studenti membri dell'Associazione Italiana Studenti di Fisica a visitare alcuni dei centri di ricerca più all'avanguardia d'Europa, conoscendo le ultime novità nei campi di Ottica e Fotonica, nonché le loro applicazioni, raccontate direttamente da chi vi partecipa.


### Chi

40 studenti, iscritti all'Associazione Italiana Studenti di Fisica, provenienti da tutta Italia e di ogni età.

### Dove

Tre giorni a Pisa, uno a Firenze.
La cerimonia di apertura si terrà a Pisa, con conferenze e poster session. Nei giorni successivi i partecipanti visiteranno, tra gli altri, i laboratori di VIRGO e CNR, ma avranno anche l'opportunità di visitare la città di Pisa.
Il lunedì invece ci sposteremo a Firenze, dove sarà possibile visitare i laboratori del LENS e il dipartimento di Fisica, dove si terrà la cerimonia di chiusura.

### Programma
Il programma Lights of Tuscany giunge alla sua quarta edizione. Dopo il grande successo deglle precedenti e un lungo periodo di assenza di grandi eventi live a causa della pandemia che ancora ci investe, l'Associazione Italiana Studenti di Fisica (AISF) ha deciso di riproporre uno dei suoi eventi di maggior successo, includendo anche alcune novità.

L'evento sarà incentrato sulla fotonica, ma verranno toccati numerosi altri argomenti, tra cui la fisica della materia, l'ottica quantistica, la biofisica. Agli studenti sarà utile avere una conoscenza di base di questi argomenti, ma vogliamo far sì che chiunque sia interessato possa usufruire al meglio di questa opportunità per imparare cose nuove, indipendentemente dal proprio background.

Lights of Tuscany 2022 è il primo evento in presenza organizzato da AISF dall'inizio della pandemia e vorremmo che costituisse un'opportunità per gli studenti di incontrarsi, socializzare, scambiarsi idee e, perché no, preparare il terreno per nuove amicizie o future collaborazioni. A questo scopo sono state inserite nei 4 giorni di programma alcune attività sociali e di carattere culturale.

### Contatti

Per ulteriori informazioni o problemi nella procedura di iscrizione è possibile scrivere al [Comitato Esecutivo](mailto:esecutivo@ai-sf.it) AISF.
